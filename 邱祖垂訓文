邱祖垂訓文
吾教門人後輩知悉，爾等悟士既投玄門之大道，必通夙世之善根，一證今生之善果，二修屢劫之不墜，寶有出世之真心，當遵太上之法律，常閱門人只知道教以度生，不知玄科有禁戒。夫粒米文錢俱皆大有所關，此乃是世人膏脂，農夫血汗，非用心而難成。豈無功而可受。汝等後代門人不自揣掠，不肯專修，只說此門無功，便生外境，有意奸盜邪淫，損人利己，或吃酒賭錢，違師敗教，或燒點假術，騙哄迷人，或皈依傍門，毀謗正道，似這等種種不仁，豈是出家所為之事，且不言吾門後學知過況，天神有過，則遷其位，地祇有過則降其職，神仙有過則墜其塵，鬼魅有過則滅其跡，君王有過則失其國，臣宰有過則加其戮，士人有過則削其名，庶人有過則略其福，一切有過惡，各有所歸。何況汝等作孽之者，豈無有報。吾等勸後學門人，自當閑處，揣心出家者所為何，耳只為勘破塵緣，輪迴生死之苦，方才進道豈肯返造愆尤，重增孽債，若能尋思改過，還依初心而行，起意而守立志進道，下苦而修，法有三乘，各稱前根所積，量力而行，方是出家之道路也。
夫上乘者，修真養性苦志參玄，證虛無之妙道，悟金丹之大理，發天地之正炁，出塵世之寃愆，廣施恩義，多行方便，只候三千功滿，八百行圓，然後身超三界，位列天仙，跨鸞鶴而朝金闕，乘雲霧而赴瓊筵，千真恭敬，萬聖讚歎，魔王伏匿，鬼神欽仰，與天地同體，日月同光，豈不為出世之大丈夫哉。
中乘者禮懺誦經，秉燭演教，誦太上之玄科，拜天尊之寶號，至心忐忑於聖前，虔誠齋戒與廊廟，清靜身心，闡揚大道，一念純真，常行久操，亦以功滿德就，臨命終時，必有天神擁護，或送轉皇宮，或投生宰府，或作相而位列三台，或為君而名登九五那時，萬民敬迓，四海歸服，人中殊勝，豈不尊乎。
下乘者，建宮蓋觀，印經造像，修橋補路，施茶奉湯，戒殺放生，存慈悲之心，捨葯施財，絕懢貪之妄，或尊師敬友接待往來，或愛老憐貧周濟窮苦，或秉燭誦經，或焚香禮聖，亦待功行庶完，數盡壽終，終即有仙童接引，脫化陽世為人，生於富貴之家，受用隨心所欲，一生享福無窮，那時豈不快哉！
此是三乘修為，各有福果相証，若學道門人，汝難禁酒色財氣，四景之好，只可回家還俗，染苦為樂，任你所為，隨心所作，豈不脫灑，何必久戀玄門，迷而不醒，造下無端之罪，安無還報之苦，亦當思想，其有夙因者，可以深入，無善根者，可以速退。若是不然，造下加倍，吾深憐憫，為此訓焉!再有見字回心，聞言轉念，從發丈夫之剛志，速改前愆，勇猛精進，見者醒悟開發，惺悟者，回光之心也;開發者，返照之意也。如不早覺，必定永失輪迴，常沉苦海，一墮冥塗，化為異類，到此之時，悔之何及，只恐今生錯過，萬劫沉輪，大道難遇也。
