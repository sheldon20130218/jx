### 太上老君戒經 選段

《正统道藏》洞神部戒律類（明正統十年內府刊本）

#### 太上老君说五戒 選段

老君曰：是五者，戒于此而顺于彼。

谓上来五事，悉在于人，故云戒于此也。顺于彼者，理也。夫息之所生，由于违理，若顺理而行，复何戒乎？明为戒于过耳，若过而不戒，祸息之兴，岂可禳也！

故杀戒者，东方也，受生之气，尚于长养，而人犯杀，则肝受其害。

气数相感，自内于外。肝主长养，故一切咸知慕生。怀杀之性，则逆气衝肝，肝气凶壮，还自灾身，故云害也。

盗戒者，北方也，太阴之精，主于闭藏，而人为盗，则肾受其殃。

肾为太阴，阴主闭藏，故一切咸知收敛。而人为盗，则肾气为伤，故云殃也。殃者，积恶之应者也。

淫戒者，西方也，少阴之质，男女贞固，而人好淫，则肺受其珍。

肺为少阴，金性坚贞，故男正女洁。而人好淫，则肺气枯竭，故云珍珍恶气也。旱灾日珍也。

酒戒者，南方火也，太阳之气，物以之成，而人好酒，则心受其毒。心为一身之主，以成乎人，是太阳之气也。好酒之人，则毒衝于心，脏府荒废，以致迷丧者也。

妄语戒者，中央土德信，而人妄语，则脾受其辱。

脾属土，土信而有旦，故言德也。人之禀性，以信为本，而人妄语，则辱归于己。脾总人身为义也。

五德相资，不可亏缺。

亏，谓废也。缺，谓伤也。言人受生，悉备此五德，五德无亏，则终享福吉，故云不可亏缺者也。

老君曰：此五失一，则命不成。

向辩人身，各有所生，此名毁犯，亏缺之咎，故云命不成。命不成者，谓不全其性分及天年也。《元命包》日：行正不过得寿命。寿命，正命。

是故不杀者，乃至无有杀心。

夫杀心之起，起于不戒，遂至增甚。今言乃至无有杀心者，自微自防也。

自有虽不手杀，或因人行杀，或劝人行杀，或看人行杀，或使人行杀，而心不为恶，皆同于杀也。所以然者，皆由有杀心。若其不戒，终不能成就者也。

不盗，乃至无有邪取。

谓贪盗之人，始于小窃，小窃不戒，遂至大取。或因公利私，或凭法招物，或依恃势力，封山畋泽，或诱说痴愚，以役其力。如此而得，皆非正理，同于盗，故云乃至无有邪取。明非正偷盗也，贪婪皆是者也。

不淫，乃至无有邪念。

淫者，皆由放咨，或男或女，情欲不一。寻五戒之重，莫过于淫，亡身丧家，故不复论。又有不畏罪网，因法构欲，外託奉道，内实淫浊。如斯之徒，实为巨恶，故云乃至无有邪念。自非夫妻而行淫者，皆为邪也。

不酒，乃至无有势力。

夫酒致过，或因尊上之所劝逼，遂至乱失。今以戒自持，虽有势力，亦不违犯。酒之伤人，如火不救，逾多逾盛，不极而不止者也。

不妄语，乃至无有漏泄。

真实之心，则无私恶。无私恶，故无有隐讳。无隐讳，复何漏泄也。

如是可谓成也。

前云失一则命不成，是理未曲备。今既重说，其义粗显，故云如是可谓成也。

太上老君说五戒 選段
