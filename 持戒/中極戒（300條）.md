### 中極戒

第一戒者，不得殺害一切眾生物命。

第二戒者，不得啖（dan）食眾生血肉。

第三戒者，不得飲酒。

第四戒者，不得啖五辛。

第五戒者，不得綺（qi）語兩舌不信。

第六戒者，不得惡口罵詈（li）。

第七戒者，不得以未得妄言為得，未證妄言為證。

第八戒者，不得窺闚（kui）婦女稍生淫念。

第九戒者，不得竊（qie）盜人物。

第十戒者，不得妄取人一錢以上物。

第十一戒者，不得圖謀一切人物。

第十二戒者，不得橫求人物。

第十三戒者，不得恚怒師長。

第十四戒者，不得背師恩愛。

第十五戒者，不得嫉賢妒能。

第十六戒者，不得不忠其上。

第十七戒者，不得罔略其下。

第十八戒者，不得欺罔老幼。

第十九戒者，不得欺誑同學。

第二十戒者，不得嫉妒同學。

第二十一戒者，不得輕慢弟子。

第二十二戒者，不得嗔恚弟子。

第二十三戒者，不得視弟子偏頗。

第二十四戒者，不得溺愛弟子。

第二十五戒者，不得說人過惡。

第二十六戒者，不得輕慢老人。

第二十七戒者，不得富厚忘師。

第二十八戒者，不得口是心非內壞陰惡。

第二十九戒者，不得貪利入己無厭。

第三十戒者，不得多積財物不思散施。

第三十一戒者，不得私蓄刀杖兵器。

第三十二戒者，不得身帶刀杖兵器。

第三十三戒者，不得豢養六畜。

第三十四戒者，不得鞭打六畜。

第三十五戒者，不得有心踐踏蟲蟻。

第三十六戒者，不得觀玩釣戈以為娛樂。

第三十七戒者，不得上樹探巢破卵。

第三十八戒者，不得羨慕榮貴希圖逸樂。

第三十九戒者，不得用金銀器飲用。

第四十戒者，不得營謀身後厚葬體骨。

第四十一戒者，不得以食物投水火中。

第四十二戒者，不得燒敗成功現物。

第四十三戒者，不得埋藏器物。

第四十四戒者，不得貪著滋味。

第四十五戒者，不得以粗物易人好物。

第四十六戒者，不得訾（zi）毀人物為惡。

第四十七戒者，不得自譽己物為好。

第四十八戒者，不得妄作書與人。

第四十九戒者，不得投書譖人。

第五十戒者，不得以書字器物投埋穢處。

第五十一戒者，不得求之軍國事務。

第五十二戒者，不得占卜軍國事務吉凶。

第五十三戒者，不得評論國事。

第五十四戒者，不得設權變謀。

第五十五戒者，不得無故見王侯貴人。

第五十六戒者，不得數往來富貴之家。

第五十七戒者，不得妄說天時指論星宿。

第五十八戒者，不得習天文星象占卜等藝。

第五十九戒者，不得北向小便。

第六十戒者，不得便溺蟲蟻上。

第六十一戒者，不得便溺生草上。

第六十二戒者，不得便溺人所食水中。

第六十三戒者，不得籠罩鳥獸。

第六十四戒者，不得驚散棲伏。

第六十五戒者，不得無故採摘花草。

第六十六戒者，不得無故砍伐樹木。

第六十七戒者，不得以火燒田野山林。

第六十八戒者，不得冬月發掘地中蟄藏。

第六十九戒者，不得偏衆獨食。

第七十戒者，不得擇美食。

第七十一戒者，不得預世間婚姻事。

第七十二戒者，不得破人間婚姻事。

第七十三戒者，不得觀看妓樂。

第七十四戒者，不得持人長短更相嫌恨。

第七十五戒者，不得聞人惡事猜疑百端。

第七十六戒者，不得泄人陰私。

第七十七戒者，不得妄求窺人書疏。

第七十八戒者，不得奪人暗室中火。

第七十九戒者，不得避衆獨行。

第八十戒者，不得與女人獨語獨行。

第八十一戒者，不得男女群居。

第八十二戒者，不得與女人同食交錯衣物。

第八十三戒者，不得親敎女人。

第八十四戒者，不得說人親長過惡。

第八十五戒者，不得面與世人陰毀善人。

第八十六戒者，不得隔壁探人家室。

第八十七戒者，不得誤以毒藥投諸水中。

第八十八戒者，不得疏宗族親異姓。

第八十九戒者，不得阿黨（dang）所親。

第九十戒者，不得敎人落子傷胎。

第九十一戒者，不得敎人輕離家室。

第九十二戒者，不得因公報怨。

第九十三戒者，不得親近異類。

第九十四戒者，不得妄聚眾人。

第九十五戒者，不得多聚會衆飲食狼籍。

第九十六戒者，不得妄受人禮敬。

第九十七戒者，不得與惡人交遊。

第九十八戒者，不得奪人所好物。

第九十九戒者，不得自驕自貴。

第一百戒者，不得任性自用。

第一百一戒者，不得懷怨思報於人。

第一百二戒者，不得以穢物戲人。

第一百三戒者，不得怒目視人。

第一百四戒者，不得吐舌向人。

第一百五戒者，不得妄作忌諱。

第一百六戒者，不得希望人物。

第一百七戒者，不得塞井及溝池。

第一百八戒者，不得竭陂（bei）池水澤。

第一百九戒者，不得妄入江河中浴。

第一百十戒者，不得以穢物投井中。

第一百十一戒者，不得裸行露浴。

第一百十二戒者，不得熱水潑地致傷蟲蟻。

第一百十三戒者，不得高聲發笑。

第一百十四戒者，不得薄賤人老病殘疾。

第一百十五戒者，不得棄薄乞人。

第一百十六戒者，不得恃威勢以凌世人。

第一百十七戒者，不得與父母兄弟別門易戶。

第一百十八戒者，不得評論師友才思長短。

第一百十九戒者，不得嗔怨師長。

第一百二十戒者，不得輕慢師尊違背盟誓。

第一百二十一戒者，不得輕慢經敎法言。

第一百二十二戒者，不得攻擊善人。

第一百二十三戒者，不得嗔責善人。

第一百二十四戒者，不得罵人為奴婢畜生。

第一百二十五戒者，不得謾罵使令撻（ta）其四體。

第一百二十六戒者，不得快人過失。

第一百二十七戒者，不得快人家災禍。

第一百二十八戒者，不得斂（lian）告煩擾世間。

第一百二十九戒者，不得為世俗人作禮主。

第一百三十戒者，不得為人圖山立宅。

第一百三十一戒者，不得占知世間吉凶。

第一百三十二戒者，不得去就背向違道。

第一百三十三戒者，不得倡和詞訟官事。

第一百三十四戒者，不得與俗人群黨更相嘲毀。

第一百三十五戒者，不得假借人物以為禮賂。

第一百三十六戒者，不得為人作中保契賣交易。

第一百三十七戒者，不得在人中多語參預流俗。

第一百三十八戒者，不得馳騁流俗求競世間。

第一百三十九戒者，不得與俗慶弔。

第一百四十戒者，不得掩他人功以為己德。

第一百四十一戒者，不得為人往來傳送惡言。

第一百四十二戒者，不得多用使令之人。

第一百四十三戒者，不得與兵卒為侶。

第一百四十四戒者，不得與淫佚之家往來。

第一百四十五戒者，不得自衒（xuan）能醫。

第一百四十六戒者，不得輕慢官長。

第一百四十七戒者，不得預世間議論曲直事。

第一百四十八戒者，不得施惠追吝。

第一百四十九戒者，不得遊遨無度。

第一百五十戒者，不得登高臨下。

第一百五十一戒者，不得乘車載馬妄事交遊。

第一百五十二戒者，不得擇好房舍床榻臥息。

第一百五十三戒者，不得評論人家飲食好惡。

第一百五十四戒者，不得以手摶（tuan）食殘咬衆殽。

第一百五十五戒者，不得以荊棘橫塞道路。

第一百五十六戒者，不得淫祀神祇以求僥倖。

第一百五十七戒者，不得向神鬼禮拜。

第一百五十八戒者，不得向神鬼呪誓。

第一百五十九戒者，不得裸形三光。

第一百六十戒者，不得妄呵風雨。

第一百六十一戒者，不得不修齋直及齋直不精。

第一百六十二戒者，不得假借財物不還本主。

第一百六十三戒者，不得勸人為惡事。

第一百六十四戒者，不得阻人為善事。

第一百六十五戒者，不得受師經道而稱己得。

第一百六十六戒者，不得宗有喪疾怨道怨師。

第一百六十七戒者，不得以經戒傳授非人及不依年月。

第一百六十八戒者，不得以意增減經戒。

第一百六十九戒者，不得驚佈老少。

第一百七十戒者，不得妄說災厄驚懼人民。

第一百七十一戒者，不得笑人頑闇（an）貧窮。

第一百七十二戒者，不得驚懼鳥獸促致窮地。

第一百七十三戒者，不得傲慢三寶輕忽天尊。

第一百七十四戒者，不得遇諸天齋日不禮經懺。

第一百七十五戒者，不得與不孝不悌人交往。

第一百七十六戒者，不得矯稱自異號為真人。

第一百七十七戒者，不得信外道雜術邪見。

第一百七十八戒者，不得衣物盈餘不散窮人。

第一百七十九戒者，不得阻人念道。

第一百八十戒者，不得假托經師欺詐來學。

第一百八十一戒者，不得望人禮敬。

第一百八十二戒者，不得竊（qie）寫（xie）人經戒。

第一百八十三戒者，不得榮飾衣服華麗（li）。

第一百八十四戒者，不得身不潔淨而上高座。

第一百八十五戒者，與人同行，讓人以前。

第一百八十六戒者，與同學夏親執爨（cuan）。

第一百八十七戒者，與同學冬親汲水。

第一百八十八戒者，與人同食當食其粗。

第一百八十九戒者，與人同食當食止己前。

第一百九十戒者，與人同學當敬勝己先覺。

第一百九十一戒者，與人同學住當任人處分。

第一百九十二戒者，與人同學當念敎不懈。

第一百九十三戒者，與人同學當請問先進。

第一百九十四戒者，施惡於己不得有怨。

第一百九十五戒者，乞化得食祝願主人得福一切飽滿。

第一百九十六戒者，與女人共語不得正視面容含笑相對。

第一百九十七戒者，與人同渡不得爭先擇地。

第一百九十八戒者，失物不得猜疑同學。

第一百九十九戒者，失物當委運自悔多罪。

第二百戒者，多疾病當恭己自責念改往修來。

第二百一戒者，當忍人所不能忍。

第二百二戒者，當斷人所不能斷。

第二百三戒者，當學人所不能學。

第二百四戒者，當容人所不能容。

第二百五戒者，所至之處必先問賢人善士當親依之。

第二百六戒者，所至之處必先問其禁忌。

第二百七戒者，凡入人家必先問其家中尊長名諱。

第二百八戒者，人有謗己當精修大道勿憂悶以損精神。

第二百九戒者，學無經業精神浮散真想不通。

第二百十戒者，身不潔淨魂魄離人。

第二百十一戒者，有心則天真高逝魔官不服。

第二百十二戒者，有家則三毒不滅三真不㞐（ju，居）。

第二百十三戒者，有身則衆欲不去精思無應。

第二百十四戒者，當棲心靜寂萬慮俱忘。

第二百十五戒者，當委志虛無內外潔白。

第二百十六戒者，當滅識見然後真人現。

第二百十七戒者，當念菜食為常一切清儉。

第二百十八戒者，當念先度人後度己。

第二百十九戒者，當念居山林幽靜精思至道。

第二百二十戒者，當念安貧讀經行道無倦。

第二百二十一戒者，當念燒衆明香流芳諸天徹魔境界。

第二百二十二戒者，當念在賢衆中聽受妙旨。

第二百二十三戒者，當請受三洞寶經勤身供養。

第二百二十四戒者，當念立功度人終劫不倦。

第二百二十五戒者，當念報師友本德終劫不怠。

第二百二十六戒者，當念國中清淨王化太平無有不道。

第二百二十七戒者，當念鄰國有道各守境界。

第二百二十八戒者，當念祝願百姓令常安全。

第二百二十九戒者，當念萬物為先不但禱祝己身。

第二百三十戒者，當念敬遠鬼神不謟不慢。

第二百三十一戒者，當念遠外朮禳魘之道。

第二百三十二戒者， 當念遠離聲色歌舞之術。

第二百三十三戒者， 當念遠離巫覡妖妄之人。

第二百三十四戒者， 當念崇本守真一志不移。

第二百三十五戒者， 當念口不違心心不負形。

第二百三十六戒者，當念信守經戒無有疑貳。

第二百三十七戒者，當念無求無欲清白守貞。

第二百三十八戒者，當念心無異想惟空惟寂。

第二百三十九戒者，當念家家安寧咸無苦痛。

第二百四十戒者，當念世間憂危之人罪繫（xi）苦惱咸得消釋。

第二百四十一戒者，當念天子聖明宏道皇家日盛。

第二百四十二戒者，當念台輔賢良常保有道。

第二百四十三戒者，當念天地日月風雨霜雪以時。

第二百四十四戒者，當念父母養我因緣。

第二百四十五戒者，當念七祖父母咸昇天堂。

第二百四十六戒者，當念我師早得昇度。

第二百四十七戒者，當念天尊放白毫相光濟度三途咸得光明。 

第二百四十八戒者， 當念同志輔相敎導令人正道。

第二百四十九戒者，當念不違其口所誦之文。 

第二百五十戒者，當念勤服氣斷穀為不死道。

第二百五十一戒者，當念勤求長生晝夜勿倦。

第二百五十二戒者，當念勤避嫌疑勿恃恩情褻狎（xia）。

第二百五十三戒者，當念勤避患難勿苟貪世榮。

第二百五十四戒者，當念勤避凶人勿棄背朋友。

第二百五十五戒者，當念我宿命因緣根斷。

第二百五十六戒者，當念我胎根已絕不復世生同緣種親。

第二百五十七戒者，當念我生樹已枯神合太旡（ji）旡數之劫體道合真。

第二百五十八戒者，當念洞觀十方無所隱藏。

第二百五十九戒者，當念三塗路塞地獄長休。

第二百六十戒者，當念清氣養神棄諸肥滋。

第二百六十一戒者，當念常存三宮真人子丹。


第二百六十二戒者，當念處世和光不矯於俗。

第二百六十三戒者，當念持三寶經戒常誦不輟。

第二百六十四戒者，當念守雌抱一肅若對神。

第二百六十五戒者，當念登仙度世利濟群生。

第二百六十六戒者，當念師友同學共成道果。

第二百六十七戒者，當念親見真仙高道修行法事。

第二百六十八戒者，當念聖王治世海外稽首乘風向化。

第二百六十九戒者，當念食天廚自然之膳無饑渴之想。

第二百七十戒者，當念與天真共對淡然無為。

第二百七十一戒者，當念仙童玉女來侍法筵。

第二百七十二戒者，當念東遊青林東華。

第二百七十三戒者，當念南遊大丹南華。

第二百七十四戒者，當念西遊安養西華。

第二百七十五戒者，當念北遊碧落北華。

第二百七十六戒者，當念遊東北方，救百姓男女，授其勸戒，度入東北之門，使得入無為之場。

第二百七十七戒者，當念遊東南方，救百姓男女，授其勸戒，度入東南之門，令得與道為因。

第二百七十八戒者，當念遊西南方，救百姓男女，授其勸戒，度入西南之門，令得入無為之道。

第二百七十九戒者，當念遊西北方，救百姓男女，授其勸戒，度入西北之門，當得昇入至真之場。

第二百八十戒者，當念遨遊洞天閬台昆侖。

第二百八十一戒者，當念遊至齋堂講肆聖道明解淵微。

第二百八十二戒者，當念遊上清金闕禮見真人太上。

第二百八十三戒者，當念遊玉清七寶宮禮三元天尊。

第二百八十四戒者，當念遊玉清丹霞宮禮太上二十四高聖。

第二百八十五戒者，當念遊太上玉京七寶流霞臺（tai）蔭蓋（gai,盖）玉林禮太上天尊十方大聖終劫復始。

第二百八十六戒者，當念遊紫雲宮禮洞真三十九高聖。

第二百八十七戒者，當念遊三十六天黃金宮禮天帝君。

第二百八十八戒者，當念遊九天黃金暉宮禮旡上至真。

第二百八十九戒者，當念遊諸天宮宅與真人問道論經。

第二百九十戒者，當念遊六天七寶宮觀見大魔王見我籍已入仙品出離泉曲部。

第二百九十一戒者，當念遊日月宮殿光明煥赫禮見日月王飲以日月華金液之漿。

第二百九十二戒者，當念遊大梵天流景宮禮四天帝王聽諸天誦詠清絕雅妙。

第二百九十三戒者，當念遊諸天七寶林返生靈香流芳逆風聞三千裹外獅子飛龍鳴嘯其側。

第二百九十四戒者，當念遊諸天浴池安坐蓮花之上香潔自然流溢諸天池百天池皆如一處人人快樂。

第二百九十五戒者，當念遊諸天闕聽鈞天樂無世間想。

第二百九十六戒者，當念遊十方外天禮大聖像無上正真人。

第二百九十七戒者，當念遊下方無極金剛天宮禮諸天元老真人。

第二百九十八戒者，當念遊天地名山隱宮洞室禮聖衆先得道人。

第二百九十九戒者，當念隱秘天真名諱不出於口。

第三百戒者，行戒不犯，犯即能悔，改往修來，勸人奉受，念戒不念惡，廣度一切自感神真，吉無不利，保汝成真。
