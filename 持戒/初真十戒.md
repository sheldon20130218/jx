### 初真十戒
#### （源自：虛皇天尊所命初真十戒）

第一戒者，不得不忠不孝不仁不信，當盡節君親推誠萬物。

第二戒者，不得陰賊潛謀害物利己，當行陰德廣濟群生。

第三戒者，不得殺害含生以充滋味，當行慈惠以及昆蟲。

第四戒者，不得淫邪敗真穢慢靈炁，當守真操使無缺犯。

第五戒者，不得敗人成功離人骨肉，當以道助物令九族雍和。

第六戒者，不得讒毀賢良露才揚己，當稱人之美善不自伐其功能。

第七戒者，不得飲酒食肉犯律違禁，當調和氣性專務清虛。

第八戒者，不得貪求無厭積財不散，當行節儉惠卹貧窮。

第九戒者，不得交遊非賢居處雜穢，當慕勝己棲集清虛。

第十戒者，不得輕忽言笑舉動非真，當持重寡辭以道德為務。
