持受诸呪品
睡醒時呪
當願眾生，以迷入覺，一旦豁然。

開鐘聲呪
太音希聲，能悟證真。

下單時呪
化惡反善，上書三光，使我長生，乘景駕雲。

櫛髮呪
泥丸之上，玄華寶精，左為隱日，右為月根，六合精煉，百神受恩。

洗手面呪
除垢神廷，凝真不散。

漱口呪
太陽和氣，開春發柳，折取一枝，能淨身口，學道修真，願度三有。

簪冠呪
當願眾生，頭榮長正，首除萬類。

著衣呪
檢束威儀，服膺善法。

穿襪履呪
當願眾生，履踐真實，行不離道。

上香時呪
常焚心香，得大清淨。

上燈燭呪
破除重暗，洞照十方。

朝謁三寶呪
太霐(雨+澄)(雨+氵+明)，護我形神。

受人禮拜呪
至道沖和，永出塵緣

飲水呪
神水入複，五臟清明。

空鉢受食呪
太虛無盡，真一生神。

出生呪
一粒嘉轂，一滴清泉，不忍自食，施與幽魂，享我供者，皆賴道恩，惟道惟靈，覺性常存。

食齋呪
五星之氣，六甲之精，三真天倉，清雲常盈，黃父赤子，守中無傾。

結齋呪
百轂入胃，與神合炁，填補血液，尸邪墜亡，長生天地，飛登玉闕，役使六丁，靈童奉衛。

洗鉢呪
滌除外味，正炁長存。

收鉢呪
混元一炁，踵息淵源。

受襯呪
七寶光林，來映丹台。

受人衣物呪
萬物之精，護道炁真。

出堂呪	
四方無礙，入眾妙門。

托鉢呪
唵敕身中，三部八景，三十九神，一萬六千，護身之神，唵㖿葉㖿，朗三波襪，嚩  （huò）嚩嘝。

執淨瓶呪
太玄舍一，萬物無爭。

用灰呪
洗灰除垢，用灰為首，穢去真來，淨心淨口，成道度人，天長地久。

沐浴呪
天地開朗，四大為常，玄水解穢，辟除不祥，雙童守護，七靈安房，雲津練濯，萬炁混康，內外利貞，保茲黃裳。

临卧时呪
太真玉女，侍真衛魂，三宮金童，來守生門。

夢寐呪
吉夢成珠玉，惡夢著草木。

看病呪
慧炤萬靈，真性無為。

日忌
早不言夢寐，午不言殺伐，晚不言鬼神。
